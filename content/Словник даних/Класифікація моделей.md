---
title: "Класифікація моделей"
dg-publish: true
---

Основними класифікаційними ознаками моделей є:

\- акценти дослідження системи;

\- властивості областей зміни параметрів та змінних;

\- спосіб опису невизначеності;

\- урахування інерційності;

\- спосіб задання відношень між параметрами та змінними;

\- призначення

\- форма представлення властивостей системи.

За акцнтом дослідження системи поділяються на _моделі "вхід-вихід"_ та _модель структури_

_Моделі "вхід-вихід"_відображають основні властивості системи, ізольованість і зв'язок із зовнішнім середовищем, а також неможливість повної ідентифікації всіх властивостей.

_Модель структури_ відображає сукупність елементів і зв'язків між ними як відносно незмінну.

Залежно від властивості областей зміни параметрів та змінних моделі поділяють на _неперервні_ (аналогові), _дискретні_ та _дискретно-неперервні_.

У _неперервних моделях_ елементи моделі є неперервними. У _дискретних -_ параметри та змінні приймають значення з дискретних множин.

Залежно від опису невизначеності моделі поділяють на: _детерміновані, стохастичні, теоретико-множинні._

_Детерміновані моделі_ \- не містять невизначеності і є певним ідеалом.

Навіть у випадку відсутності стохастичних чи непередбачених процесів у кожній моделі існує певна міра невизначеності, пов'язана із такими її властивостями як скінченність та наближеність.

У _стохастичних моделях_ змінні та параметри представляються випадковими величинами. Характеристиками цих випадкових величин є закони розподілу чи їх параметри, або статистичні оцінки цих законів і параметрів.

_Теоретико-множинні_ моделі містять параметри та змінні, представлені у вигляді множин гарантованих чи допустимих значень, або у вигляді нечітких множин із відомими функціями належності.

Залежно від ступеня урахування фактору часу моделі поділяються на _статичні (безінерційні) та динамічні_.

У _статичних моделях_ припускається відсутність перехідного процесу. Тобто, що система миттєво реагує на будь-яке збурення. Статичні моделі описуються алгебраїчними рівняннями. Статичні моделі можуть також відображати динаміку, але в фіксований момент часу. Послідовність статичних моделей може повністю описати зміну станів системи у часі. У цьому випадку використовують рекурентні співвідношення у вигляді різницевих рівнянь.

_Динамічні моделі_ враховують фактор інерції системи при поведінці системи. Такі моделі описуються інтегро-диференціальними рівняннями із змінною часу.

За спосібом задання відношень між параметрами та змінними моделі поділяються на _лінійні_ та _нелінійні_. _Лінійні моделі_ як правило описують прості системи, що не володіють властивістю _синергізму_, або за значного спрощення при відображенні властивостей системи.

За призначенням моделі поділяють на _дескриптивні_ та _нормативні_.

_Дескриптивні_ \- це описові моделі. _Нормативні моделі_ \- включають критерії оцінки якості функціонування системи. Такими моделями є оптимізаційні моделі. Нормативні моделі описують норми функціонування системи і обов'язково включають дескриптивні моделі.

В залежності від форми представлення властивостей системи моделлю виділяють: _мисленні та реальні моделі_.

[Концептуальні моделі предметного середовища. Ідентифікація понять, визначення атрибутів та асоціацій.](http://um.co.ua/8/8-19/8-191264.html) | [Діаграми "сутність-зв"язок": призначення, місце застосування, правила побудови, ERD-стандарти. Сутності, відношення та зв'язки в нотації Чена.](http://um.co.ua/8/8-19/8-191266.html)

* * *

[Методи дослідження складних систем](http://um.co.ua/8/8-19/8-191254.html) | [Словник даних](http://um.co.ua/8/8-19/8-191255.html) | [Системний підхід](http://um.co.ua/8/8-19/8-191256.html) | [Принципи системного підходу](http://um.co.ua/8/8-19/8-191257.html) | [Концептуальні моделі предметного середовища. Діаграма Чена як інфологічна модель предметного середовища. Джерела та правила побудови діаграми.](http://um.co.ua/8/8-19/8-191258.html) | [Діаграми Чена. Елементи](http://um.co.ua/8/8-19/8-191259.html) | [Правила побудови](http://um.co.ua/8/8-19/8-191260.html) | [ЕКЗАМЕНАЦІЙНИЙ БІЛЕТ № \_3\_\_\_](http://um.co.ua/8/8-19/8-191261.html) | [Предметна область системного аналізу. Передумови виникнення системного підходу.](http://um.co.ua/8/8-19/8-191262.html) | [Передумови виникнення](http://um.co.ua/8/8-19/8-191263.html) |